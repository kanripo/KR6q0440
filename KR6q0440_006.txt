#-*- mode: mandoku-view; -*-
#+DATE: 2015-08-30 21:52:08.640449
#+TITLE: 天王水鑑海和尚六會錄
#+PROPERTY: CBETA_ID J29nB230
#+PROPERTY: ID KR6q0440
#+PROPERTY: SOURCE Jiaxing Canon Vol. 29, No. B230
#+PROPERTY: VOL 29
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0440_J_006-0264c> 
#+PROPERTY: JUAN 6

 水鑑海和尚六會錄卷六¶
嗣法門人原青等編¶

偈¶

寄武昌黃明震參軍¶

#+BEGIN_VERSE
「　鄂城原是楚王宮深隱還如在萬峰樹色鳥聲清耳¶目廓然何事不從容
#+END_VERSE
」¶

寄楊明克學使¶

#+BEGIN_VERSE
「　名遂功成身退易了生脫死實為難君今若肯言前¶薦十月霜風撲面寒
#+END_VERSE
」¶

陸鶴田糧憲武昌脫難攜詩過棲賢話舊次韻¶

#+BEGIN_VERSE
「　無限恩光開日下裁詩訪我渡晴川維摩此際多情¶況相見雄談意快然
#+END_VERSE
」¶

重陽壽吳斌菴太守¶

#+BEGIN_VERSE
「　鶴算年華豈足定須彌為壽亦何長聊申底意分明¶祝叢菊先舒九日香
#+END_VERSE
」¶

送李毅可中丞巡撫粵東¶

#+BEGIN_VERSE
「　吾祖曹谿恩澤地撫軍蒞任起波瀾兒孫奮發源頭¶活法社從斯見大觀
#+END_VERSE
」¶

寄徐松濤侍御¶

#+BEGIN_VERSE
「　翛然樂志住山林誰謂藏聲意不深春鳥自歌華自¶笑此中端的祖師心
#+END_VERSE
」¶

送楊稚稚中丞巡撫貴州¶

#+BEGIN_VERSE
「　何因把手天王室磊落胸襟海內人須信文章能化¶俗黔中風雅自茲新
#+END_VERSE
」¶

送胡念蒿副憲修荊志¶

#+BEGIN_VERSE
「　荒落百年零碎錦因君攢簇見風華況逢　昭代多¶才物蘭芷江蘺發異葩
#+END_VERSE
」¶

禮父母墳廬¶

#+BEGIN_VERSE
「　瞻親何處見芳顏滿目山華帶露寒天地無心應不¶老千年墓木拱雲端
#+END_VERSE
」
<pb:KR6q0440_J_006-0265a>¶

禮虎丘隆祖塔¶

#+BEGIN_VERSE
「　瞌睡虎聲未足畏豈知紹得正宗傳至今赫葉撐天¶地臨濟家私曷盡宣
#+END_VERSE
」¶

送宋容菴太史¶

#+BEGIN_VERSE
「　楊林渡口老禪翁八載如何信不通想是於今手腳¶利高提祖令起宗風
#+END_VERSE
」¶

荅徐司李檗菴¶

#+BEGIN_VERSE
「　長廊蔓艸都拈卻眼目明明灼古今若有一絲依倚¶處觸途還自費沉吟
#+END_VERSE
」¶

贈劉荊州淡菴¶

#+BEGIN_VERSE
「　現身說法能方便信是當年記莂來力任金湯禪苑¶固山林艸木賴滋培
#+END_VERSE
」¶

寄王報菴解元¶

#+BEGIN_VERSE
「　聖人鼻孔原無別及第心空唯自能坐斷凡情塵劫¶遠聲名依舊振傳燈
#+END_VERSE
」¶

寄樂仙子孝廉¶

#+BEGIN_VERSE
「　儒釋從來無二途心源一點湛涵秋文章戛玉仙郎¶手顯煥聲光待價酬
#+END_VERSE
」¶

贈陳含煇孝廉¶

#+BEGIN_VERSE
「　翰苑文章原厚道鏗鏘佩玉集賢聲不因老衲蒲團¶破爭得人龍世上生
#+END_VERSE
」¶

寄王引先學士¶

#+BEGIN_VERSE
「　山谷昔年論無隱聞著木稚始浩談今日王君誠敏¶雋踢翻舊案見同參
#+END_VERSE
」¶

荅徐君階別駕¶

#+BEGIN_VERSE
「　憶昔一瓢挂廣慧蒙公舊誼集禪林昨因書惠鑾江¶上論及金山情見深
#+END_VERSE
」¶

贈秦中自章上座¶

#+BEGIN_VERSE
「　三次南來為此書祖翁心事爾能知今朝與汝酬勞¶處頭上曇華插一枝
#+END_VERSE
」
<pb:KR6q0440_J_006-0265b>¶

重闢天王開基¶

#+BEGIN_VERSE
「　勝蹟天王唐代寺荒煙只見艸萊青施功全賴巨靈¶手擘出傳鐙舊祖庭
#+END_VERSE
」¶

斬艸¶

#+BEGIN_VERSE
「　誰把葛藤鋪滿地掀翻舊案見新條渚宮春色華香¶遠刪出靈枝好插標
#+END_VERSE
」¶

上梁¶

#+BEGIN_VERSE
「　法幢高插雲霄外采木南山作棟梁知爾魯班遠降¶意斧痕鑿出燿金光
#+END_VERSE
」¶

落成¶

#+BEGIN_VERSE
「　畫棟鋪雲曉色新華堂帶雨翠粼粼青松綠竹閒栽¶遍鳳舞龍翔勝舊春
#+END_VERSE
」¶

挂笠吟¶

余挂笠荊南十又一年所覓天王遺址一朝從艸¶
萊中而得驅狼逐豹庀木興工殿閣廊廡粗以構¶
就碑版銘記與夫所宜之物亦乃備焉原以先天¶
童先徑山未了之案今余繼之其帶曉披星悍勞¶
忍苦不憚艱辛力任實乃報二先人之大慈恩也¶
信菴哲子景仰崇信脫白天王領造洪鐘五火方¶
就心亦良苦特成五詩以發緒言蓋見挂笠之事¶
如此。¶

#+BEGIN_VERSE
「　和泥合水出胞胎勢壓諸方吼法雷繼起天王兩派¶脈兒孫常憶信公來
#+END_VERSE
」¶

#+BEGIN_VERSE
「　鉗錘幾歷出頭來贏得清音遍九垓通報五湖學道¶者聞時須覺眼雙開
#+END_VERSE
」¶

#+BEGIN_VERSE
「　風流徹體顯圓音一點無塵表素心天上人間誰可¶似清機撥著動沉吟
#+END_VERSE
」¶

#+BEGIN_VERSE
「　祖席重光振楚荊五湖從此得清聞徑山嚴統炳然¶著南嶽青原廓爾分
#+END_VERSE
」¶

#+BEGIN_VERSE
「　十載殷勤絕曉昏祖庭恢復　聖朝恩而今功業稍
<pb:KR6q0440_J_006-0265c>¶稍備護惜全然賴後昆
#+END_VERSE
」¶

挂鐘¶

#+BEGIN_VERSE
「　不受紅爐幾鍛煉何能全體有光煇於今要作出頭¶漢再上一重發大機
#+END_VERSE
」¶

登沙市塔¶

#+BEGIN_VERSE
「　覽勝閒登塔戶開楚天寥廓獨徘徊風煙萬頃含孤¶照幾片飛帆蜀道來
#+END_VERSE
」¶

登漢陰山¶

#+BEGIN_VERSE
「　曾聞抱甕息機心恥辱大賢賜也深芳艸落華春再¶至行人舉眼漫沉吟
#+END_VERSE
」¶

登大別山¶

#+BEGIN_VERSE
「　漢陽樹色為誰栽春雨春風一杖開煙火萬家忙不¶徹幾人回首問心來
#+END_VERSE
」¶

登黃鶴樓¶

#+BEGIN_VERSE
「　江上危樓接太清等閒登眺小天人只知身在白雲¶外不識世間有垢塵
#+END_VERSE
」¶

鬼谷洞¶

#+BEGIN_VERSE
「　天然一種難描貌想是洪濛先有渠喜爾真人居甚¶樂名高何必帶金魚
#+END_VERSE
」¶

青谿¶

#+BEGIN_VERSE
「　張儀蘇秦曾問道因他鬼谷悟真人至今谿水流無¶異不見仙翁寂莫身
#+END_VERSE
」¶

蒙惠二泉¶

#+BEGIN_VERSE
「　靈源浩浩來何處涌起雙泉地脈通喜有陸公祠在¶畔憩遊能破寂寥風
#+END_VERSE
」¶

寄王孝廉嚴明經伯仲修郡乘¶

#+BEGIN_VERSE
「　尼父春秋如日烈馬遷史記若霜寒即今荊國人文¶物盡在三公潑墨觀
#+END_VERSE
」¶

歸山吟¶

余住維揚地藏之四年歲維乙巳天王禪人以余
<pb:KR6q0440_J_006-0266a>¶
年值不惑敦迎還荊明年春王二月之巨石於¶
寺西天王山前樹立塔幢藏余朽骨方形七級高¶
一十二尺廣七尺四角金剛前列獅象左右雕以¶
羽族華芳之屬又造脅山殿覆之余念德涼難以¶
克當諸禪人乃進曰天王道場傾廢千年而師一¶
旦重新且荊自宋元明以來久不知禪今乃有歸¶
亦師開闢其地與道實師為中興之祖茲奉以壽¶
藏師何讓焉余曰臭皮囊終不免歸山僅借此作¶
歸山計漫吟十首以示諸子。¶

#+BEGIN_VERSE
「　把釣江湖意已休歸來高臥此山頭皮囊漫謂無交¶涉付與窣波正首丘
#+END_VERSE
」¶

#+BEGIN_VERSE
「　大事關頭無壯時舟藏於壑力能迻從教造物隨分¶化運去運來聽所之
#+END_VERSE
」¶

#+BEGIN_VERSE
「　知見紛紛莫妄求死生須是見根由箇中通暢原無¶我夢裏那容蜨化周
#+END_VERSE
」¶

#+BEGIN_VERSE
「　南陽塔樣問耽源潭北湘南起話端爭似天王親指¶出高標丈二任人看
#+END_VERSE
」¶

#+BEGIN_VERSE
「　劈破洪濛布赤金一龕風雨莫能侵繞簷星月難描¶貌夜靜軒前寒影深
#+END_VERSE
」¶

#+BEGIN_VERSE
「　死後何須擇地安乾坤總是一邙山鏡華水月身如¶幻累爾殷勤作此關
#+END_VERSE
」¶

#+BEGIN_VERSE
「　一二三文道路深疏山舌底費沉吟天王此日曾無¶隱匠作依工百二金
#+END_VERSE
」¶

#+BEGIN_VERSE
「　丈夫氣宇蓋乾坤古也今兮總一門可問於今誰是¶主不須死後大招魂
#+END_VERSE
」¶

#+BEGIN_VERSE
「　收拾傀儡歸去來莫教催迫始心回秦山晉嶺垂千¶古帝寢王陵安在哉
#+END_VERSE
」¶

#+BEGIN_VERSE
「　八角磨盤面面通皇皇如此立吾宗等閒識取歸山¶去華落華開卒未窮
#+END_VERSE
」¶

示汝開喪子
<pb:KR6q0440_J_006-0266b>¶

#+BEGIN_VERSE
「　子夏哭兒失所目樂天喪子割其腸只知恩愛情難¶遣不識人生夢一場
#+END_VERSE
」¶

寄黃明震參軍¶

#+BEGIN_VERSE
「　鄂渚黃龍機祖庭賴君寶杵護全型撫軍近日添新¶構好起沙翁逸老亭
#+END_VERSE
」¶

歸富川祭埽先塋¶

#+BEGIN_VERSE
「　當年何事出鄉關今日思惟實汗顏杯茗不堪為大¶供風光贏得衲衣還
#+END_VERSE
」¶

寓涌泉興曠寺因人事繁作¶

#+BEGIN_VERSE
「　野外人歸興曠寺憧憧夾道往來忙於今要見沙翁¶面還是從前謝十郎
#+END_VERSE
」¶

金粟即事八首¶

千僧井¶

#+BEGIN_VERSE
「　古井龍蟠地脈香千僧共飲見源長豈知一滴曹谿¶水金粟流通浩淼茫
#+END_VERSE
」¶

娑羅樹¶

#+BEGIN_VERSE
「　娑羅古樹植何年葉葉枝枝翠色鮮只為昔時受記¶莂今來此地蔭人天
#+END_VERSE
」¶

獨桑鼓¶

#+BEGIN_VERSE
「　頑皮枯木響何來獨樹無心聲似雷幾度敲時誰入¶耳忽然聞得笑顏開
#+END_VERSE
」¶

康僧橋¶

#+BEGIN_VERSE
「　何事當年欲度人長虹橫跨接通津看他兩岸尋源¶者不過此橋路不親
#+END_VERSE
」¶

金粟山¶

#+BEGIN_VERSE
「　九十九峰此最尊千山腳下是兒孫撐天誰識通身¶眼指點遊人立腳跟
#+END_VERSE
」¶

禮密祖象¶

#+BEGIN_VERSE
「　金殿玉容親侍奉何緣今日得歸家添香換水陳時¶食那盡兒孫孝一些
#+END_VERSE
」
<pb:KR6q0440_J_006-0266c>¶

禮貴祖舍利塔¶

#+BEGIN_VERSE
「　殷勤稽首見師翁舍利光中一點通我住此山承雨¶露千年香火媿難弘
#+END_VERSE
」¶

募修大殿¶

#+BEGIN_VERSE
「　赤烏之殿日頹傾風雨如來打面門一笠於今通蓋¶覆黃金殿上獨稱尊
#+END_VERSE
」¶

黃龍徹源泉¶

#+BEGIN_VERSE
「　萬波浩淼嶺南出一派流長濟北來大徹源頭渾不¶喝運回濁世洗塵埃
#+END_VERSE
」¶

法瀾澂維那¶

#+BEGIN_VERSE
「　且喜維那大事明滹沱從此起嘉聲晴天霹靂虛空¶碎百億山河徹底傾
#+END_VERSE
」¶

憨石珂侍者¶

#+BEGIN_VERSE
「　只因一箇孃生鼻涉盡吳山楚水邊誰識牽回在眼¶下於今又被柳條穿
#+END_VERSE
」¶

本懷上書記¶

#+BEGIN_VERSE
「　侍我巾瓶十二秋此行歸去樂優游天龍推爾方登¶座切莫無因強出頭
#+END_VERSE
」¶

信菴哲監院¶

#+BEGIN_VERSE
「　向上關頭絕見知滿身霜雪羨楊岐吾從今也超其¶作千古芳聲始共垂
#+END_VERSE
」¶

芝菴明監院¶

#+BEGIN_VERSE
「　監院於今頭角生觸翻大地樂昇平年來識得楊岐¶旨遍地兒孫腳下行
#+END_VERSE
」¶

半峰青維那¶

#+BEGIN_VERSE
「　天王機捷如雷走舉起承當已是遲青子親從窺透¶去大千收放更繇誰
#+END_VERSE
」¶

還燈敏知藏¶

#+BEGIN_VERSE
「　一笑親承大法旨流芳百世愈光煇今朝付爾千斤¶擔十字街頭接上機
#+END_VERSE
」
<pb:KR6q0440_J_006-0267a>¶

弘濟源都監¶

#+BEGIN_VERSE
「　弘揚濟北綱宗旨曾扣天王發大機今日一肩擔荷¶去從教祖席顯光煇
#+END_VERSE
」¶

高月宗知客¶

#+BEGIN_VERSE
「　一自黃梅傳法後都教千古妄流通天王今日無餘¶指高月當軒照正宗
#+END_VERSE
」¶

佛照寬知藏¶

#+BEGIN_VERSE
「　一枝親出天王室葉葉枝枝垂久昌自此可能成大¶樹人天覆陰作清涼
#+END_VERSE
」¶

善菴真監院¶

#+BEGIN_VERSE
「　楚國無寶以善為何如真寶絕支離華香滿鼻吾無¶隱聲色堆頭露一絲
#+END_VERSE
」¶

傳一福知藏¶

#+BEGIN_VERSE
「　傳得一來事事真重陽喜看菊花新應知先祖當年¶記得髓今朝見可人
#+END_VERSE
」¶

若果禪知藏¶

#+BEGIN_VERSE
「　若果禪門出隻手毅然扶起舊沙盆男兒立志應如¶是不負相傳此日恩
#+END_VERSE
」¶

上機本尼¶

#+BEGIN_VERSE
「　百千三昧何為本彈指門開非上機喜汝眼睛端正¶處青州衫喚破羅衣
#+END_VERSE
」¶

楊燿祖原濟進士¶

#+BEGIN_VERSE
「　列祖相傳者根杖贈君朝暮好揩摩通天徹地光明¶現驗盡諸方佛與魔
#+END_VERSE
」¶

赴金粟以地藏委楚璨住持¶

#+BEGIN_VERSE
「　十載真州闡化機法幢興建頗光煇而今珍重毋狼¶藉方見克家有指揮
#+END_VERSE
」¶

寄雲貴王制臺在茲¶

#+BEGIN_VERSE
「　百華叢裏透芳芬三教總持南國聞計得晴川握別¶語一絲慧命望於君
#+END_VERSE
」
<pb:KR6q0440_J_006-0267b>¶

送月輪淨¶

#+BEGIN_VERSE
「　滿目風光誰領會飛華都是上林春眼睛刺破渾閒¶事水月冰輪照舊人
#+END_VERSE
」¶

示曉雲證¶

#+BEGIN_VERSE
「　歷歷明明較不多祖師面目絕淆訛華亭兩隻手推¶棹大仰一張鐮刈禾
#+END_VERSE
」¶

示古松正¶

#+BEGIN_VERSE
「　江上清風取不禁山間明月用無窮箇中會得全提¶語物物拈來信可通
#+END_VERSE
」¶

題走馬燈四首¶

#+BEGIN_VERSE
「　走斷腳筋有甚用何如直下把心休君不見古荊州¶無限英雄圖勝事至今遍地是骷髏
#+END_VERSE
」¶

#+BEGIN_VERSE
「　霸業繇來振一時威風凜凜孰能窺山盡處好思惟¶莘城郊野閒華艸千載空教春鳥悲
#+END_VERSE
」¶

#+BEGIN_VERSE
「　一段光明自不知乘他恩力馬驅馳回頭看是阿誰¶莫待黑風鼓蕩後漫漫大地悔無期
#+END_VERSE
」¶

#+BEGIN_VERSE
「　南征北討何年了你若休時我便休黃金甲紫驊騮¶拋向他方歌舜日任從三顧不回頭
#+END_VERSE
」¶

寄黃龍青¶

#+BEGIN_VERSE
「　男兒立志要雄健寂莫身心道愈明但辦老黃龍日¶住傳鐙錄上好標名
#+END_VERSE
」¶

示別菴極¶

#+BEGIN_VERSE
「　卓然孤立乾坤外風雨無侵別一菴居得年來生意¶好門前佇看放優曇
#+END_VERSE
」¶

示玄旨智¶

#+BEGIN_VERSE
「　清淨智光都照了河沙諸佛一龕中汝曹休外求玄¶旨叉手鞠躬玅用通
#+END_VERSE
」¶

示惺徹鎧¶

#+BEGIN_VERSE
「　惺徹當年一段事通身鎧甲戰叢林於今幸遇太平¶日歸馬華山月下吟
#+END_VERSE
」
<pb:KR6q0440_J_006-0267c>¶

春寰八旬¶

#+BEGIN_VERSE
「　八十翁翁非小子繡毬輥起半天飛豈知造物為兒¶戲寶掌千年不肯歸
#+END_VERSE
」¶

寄度門寺法瀾澂首座十首¶

#+BEGIN_VERSE
「　命爾揚州住地藏如何不肯便承當腰包頂笠度門¶去火種刀耕艸木香
#+END_VERSE
」¶

#+BEGIN_VERSE
「　南能北秀出東山道大名傳天地間今日宗風真一¶變閒神野鬼鬧禪關
#+END_VERSE
」¶

#+BEGIN_VERSE
「　兩京法主三帝師肩輿上殿聖迎時跏趺坐見君王¶重也看於今克盛兒(神秀禪師住度門為兩京法主三帝國師跏趺觀君肩輿上殿)
#+END_VERSE
」¶

#+BEGIN_VERSE
「　大通諡號大通人明鏡臺縣絕點塵宇宙至今空浩¶浩度門唯有一枝春
#+END_VERSE
」¶

#+BEGIN_VERSE
「　楞伽孤峻峰尤在萬古法場不易磨張說手書碑自¶見論師竊比大山河
#+END_VERSE
」¶

#+BEGIN_VERSE
「　依法住持不寂莫首山風穴亦單丁正宗家計渾然¶別一任庭前艸色青
#+END_VERSE
」¶

#+BEGIN_VERSE
「　少林壁坐九青黃接得神光一箇郎恩大已酬歸故¶國至今雙桂潑秋香
#+END_VERSE
」¶

#+BEGIN_VERSE
「　澗水谿華活祖意嶺松嵒柏實伽陀分明指點無人¶會又引闍黎費力多
#+END_VERSE
」¶

#+BEGIN_VERSE
「　道流居得最高峰俯仰群山眼界空正令提持施棒¶喝克吾宗者豈無從
#+END_VERSE
」¶

#+BEGIN_VERSE
「　十載投身爐韛中鍛成一物號靈鋒人來欲問眉間¶事看取梵天血濺紅
#+END_VERSE
」¶

送符雲臺¶

#+BEGIN_VERSE
「　肘後靈符親佩得用時著著出全身天台五百神通¶者不及雲臺灑落人
#+END_VERSE
」¶

送浪隱潮¶

#+BEGIN_VERSE
「　浪裏隱居六十秋潮音風送月當樓聽來兩耳非凡¶境廓悟從前笑不休
#+END_VERSE
」
<pb:KR6q0440_J_006-0268a>¶

贈魏大翁副戎¶

#+BEGIN_VERSE
「　將軍劍氣翀牛斗戰得心源徹底掀七百一千陳案¶牘看來只是舊鄉談
#+END_VERSE
」¶

天王法派¶

#+BEGIN_VERSE
「　慧海原清淨臨波鑑宛然一燈繼古道祖脈自綿延
#+END_VERSE
」¶

梅華十詠¶

尋梅¶

#+BEGIN_VERSE
「　為憶南枝暢玉神摳衣帶霧夢魂真行吟信步白雲¶裏悵望平欺紅粉人凍蕊飄香依壑樹疏林凝碧隔¶風塵感思臥雪殷勤者令我空山惜遠春
#+END_VERSE
」¶

臘梅¶

#+BEGIN_VERSE
「　占斷群芳最有神一回霜傲一回真半窗疏影黃昏¶月滿樹輕妝金襲人孰共寒姿情淡淡孤陳瘦骨絕¶塵塵清香幾度隨風去贏得西湖兩岸春
#+END_VERSE
」¶

早梅¶

#+BEGIN_VERSE
「　嚴風幾歷轉精神剛得陽和態自真雪色欲迷爭蕊¶鵲暗香多醉翫華人羅浮夢破山山月姑射煙含樹¶樹塵堪惜當年何遜子肯將情戀廣陵春
#+END_VERSE
」¶

全放梅¶

#+BEGIN_VERSE
「　傲骨藏聲似有神披霜帶月自幽真不齊群卉棲凡¶鳥全放瓊葩醒夢人老幹參差蒼翠迥玉條長短弗¶侵塵沉吟難盡其中意聊洩枝頭一點春
#+END_VERSE
」¶

茅舍梅¶

#+BEGIN_VERSE
「　寂寥茅舍冷精神幸有冰華可愍真香動石邊浮細¶艸影流谿畔趁漁人歲寒豈畏三更月枯淡難生世¶外塵獨恨翠禽偷瓣去五湖盡作玉壺春
#+END_VERSE
」¶

庭梅¶

#+BEGIN_VERSE
「　不棲嵒壑隱芳神唯占丹庭樹樹真入枕香魂驚化¶蜨隔簾明月動愁人瑤琴白晝多幽興玉磬清宵徹¶遠塵只為憑闌惜雅態青衫染得十分春
#+END_VERSE
」
<pb:KR6q0440_J_006-0268b>¶

西湖梅¶

#+BEGIN_VERSE
「　高樓獨上望華神兩岸寒芳碧水真雪散渾忘三竺¶寺風生愁殺六橋人戍歌處處關山月細雨霏霏灑¶玉麈漫謂江南消息杳蘇隄香冷幾回春
#+END_VERSE
」¶

山中梅¶

#+BEGIN_VERSE
「　冰肌簇簇太多神不待輕妝趣自真冉冉光迷南嶺¶客沉沉香拂北窗人唯堪幽谷生平老豈染雲間半¶點塵分付狂蜂與蛺蜨漫來枝上弄仙春
#+END_VERSE
」¶

玉笛梅¶

#+BEGIN_VERSE
「　笛聲何處卻多神飄遞江南韻自真幾點疏華雲外¶鷺一腔煙粉鏡中人玉樓夢斷關山遠竹榻魂飛散¶入塵莫是武昌三弄者蕭然五月落寒春
#+END_VERSE
」¶

觀梅¶

#+BEGIN_VERSE
「　孤標獨占百華神幾度觀來幾度真片片白雲清夢¶眼層層翠浪動詩人胸中浩蕩裁新句筆下風流破¶玉麈不是鐵心冰徹骨爭知別有一般春
#+END_VERSE
」¶

觀天王寺遺址¶

#+BEGIN_VERSE
「　劫火焚時鐘獨鳴私心擬取自雷驚江干常對清波¶涌殿閣空餘春艸生千載淵源分兩派一朝勝業付¶全傾於今要見當年事覆雨翻雲功不輕
#+END_VERSE
」¶

黃龍興復次富川定生大師韻¶

#+BEGIN_VERSE
「　祖席飄零賸古臺誅茅斬艸賺吾來唯憐楚國宗風¶暮翻念黃龍法道灰有水有山堪卓錫無聲無望好¶徘徊於今衲被蒙頭坐日見長江捲雪堆
#+END_VERSE
」¶

黃龍落成為逸老計次福昌禪師韻¶

#+BEGIN_VERSE
「　闢開三要及三玄宇內聞聲別有天已構一椽念祖¶德未施大手話難圓荊湖春雨青林茂鄂渚秋風黃¶菊鮮法道濫觴無此日誰能相共整危顛
#+END_VERSE
」¶

遊玉泉寺¶

#+BEGIN_VERSE
「　十載相思旅夢牽攜笻來此了前緣凌空鐵塔青天
<pb:KR6q0440_J_006-0268c>¶破沁谷玉泉白石穿橋斷雲邊忘故蹟碑殘艸裏憶¶先年皓公諸祖今何在擁目堆藍起暮煙
#+END_VERSE
」¶

與查王望諫議乞師翁金粟舍利塔上之銘¶

#+BEGIN_VERSE
「　雨歇金山翠欲流光明塔上望垂眸筆尖錦繡千峰¶起舌底煙雲萬壑收撥動祖燈煇佛日點開法眼照¶閻浮查公何似張公後一銘相傳價莫酬
#+END_VERSE
」¶

遊陸鶴田侍御雲峰華園次韻¶

#+BEGIN_VERSE
「　雲峰峻拔世稱稀百畝芳園樹色肥竹石無心鳥自¶語山林有意客相依曠觀那惜支笻杖徑轉仍隨蹋¶蘚衣未至不知天地大主賓談暢到斜暉
#+END_VERSE
」¶

慈菴署中靈芝忽生阿弟阿郎時赴秋闈題贈¶

#+BEGIN_VERSE
「　艸木何知忽爾萌天將人傑地靈生干城社稷先呈¶瑞折桂蟾宮早得禎光透一庭明月夜風高闔國令¶名聲豈同百卉尋常出福佑王家樂太平
#+END_VERSE
」¶

為新安許繼先六旬¶

#+BEGIN_VERSE
「　南明燦燦物華新甲子欣逢又一巡白髮數莖添歲¶月冰心一片質天人雲生黃海千山紫鶴跨揚州萬¶戶春陸地神仙應不老區區何必問靈椿
#+END_VERSE
」¶

贈奇兵營吳介臣參戎¶

#+BEGIN_VERSE
「　江漢滔滔久不驚多為令德鎮波清埽雲晴灑囊中¶甲留月夜談腹內兵才大可兼文武用功高自古割¶城旌何因把手鑾江上話到無生一笑傾
#+END_VERSE
」¶

為吳封翁七旬¶

#+BEGIN_VERSE
「　生居華屋德尤尊況復康寧七十春膝下烏衣觀子¶弟庭前喜氣集嘉賓榴華吐火呈圖壽紫燕巢梁瑞¶象新把盞進君千歲酒神仙原是太平人
#+END_VERSE
」¶

喜張中宿登堂道話¶

#+BEGIN_VERSE
「　高臥東軒野興濃更逢仙客話從容雲山千里詩筒¶滿旅月一輪形影空情念淡時羞世焰道心貞處看¶寒松任他江漢滔滔者不到龍門不化龍
#+END_VERSE
」
<pb:KR6q0440_J_006-0269a>¶

題東明孝節¶

#+BEGIN_VERSE
「　貞節繇來世所艱思親況復割身殘清風夜夜吹英¶烈明月年年照血瘢孤子尚能修往事一肩那惜上¶擔棺區區幻路休云報至理渾融孝可觀
#+END_VERSE
」¶

松滋令王翠微攜詩見訪次韻¶

#+BEGIN_VERSE
「　荊山璞價重諸方幾笑空懷獻武王自琢自磨還自¶用誰餘誰欠復誰裝華前坐覺鳥聲碎雨後行看苔¶蘚香底事分明人不會喜君今日到雲堂
#+END_VERSE
」¶

登靈山五松亭¶

#+BEGIN_VERSE
「　操幹不隨群卉質肯來虛谷避秦封翠寒幾代空明¶月勢老千秋欲化龍拂石難尋碑斷字驅雲尚想舊¶遺蹤偶因登眺情無極遠近漁歌雜晚鐘
#+END_VERSE
」¶

再登虎丘¶

#+BEGIN_VERSE
「　昔年此地曠襟懷山水佳招今復來萬里晴煙空目¶擊三吳野色自雲開乾坤變態悲塵世日月蹉跎憐¶濁杯話落劍池光湛碧千僧石上鳥飛回
#+END_VERSE
」¶

晚登金山¶

#+BEGIN_VERSE
「　夕陽徙倚金山寺淼淼江波繞畫臺漁火千家連月¶起飛帆幾片帶潮來疏鐘歷落黿鼉窟古殿搖空星¶斗開鐵甕城頭吹畫角無邊風景被相催
#+END_VERSE
」¶

徑山禮大慧祖塔¶

#+BEGIN_VERSE
「　青嶂崔嵬迥碧天塔幢高踞一燈縣五峰列翠堪為¶供雙徑飛濤可喻絃樓閣三千凌漢外松衫百萬繞¶雲巔我來稽首南臺下宋代宗風尚儼然
#+END_VERSE
」¶

送禪人讀楞嚴經¶

#+BEGIN_VERSE
「　東風拂拂柳精神靜讀經文可愍真七處徵心波底¶月八還顯見鏡中人浮生已覺身無住幻態須知妄¶有因欲趨菩提塵外路梅華枝上月三更
#+END_VERSE
」¶

端祖白雲寺舊基¶

#+BEGIN_VERSE
「　石老松枯雲不棲長江空對鳥空啼一雙游鹿蒼嵒
<pb:KR6q0440_J_006-0269b>¶下幾片青山落日低寺野無人秋艸沒碑殘有恨蟻¶營泥何堪勝地遺荒塚感慨當年全盛時
#+END_VERSE
」¶

本懷上書記回蜀作此勉之¶

#+BEGIN_VERSE
「　向上無一事永字有八法如此著手書不記年與月¶忽然筆生華字字皆龍蛇黃龍與妙喜叢林兩作家¶處處居記室頭頭撒土沙三關及竹篦如此作生涯¶傷風犯手者抱首叫阿爺道流須志強一回便承當¶昔依我晴川今從我天王形影十二載也受其風霜¶羽毛雖未展爪牙聊已彰云云西蜀去我未許束裝¶記得昔人曾有語馬祖還鄉道不香
#+END_VERSE
」¶

雲澤號¶

#+BEGIN_VERSE
「　吾楚有七澤雲澤居其一方有九百里夢澤連肘腋¶浩淼天地間波濤萬層出況復天上雲能澤枯艸木¶今為爾作號應合如此義
#+END_VERSE
」¶
¶
¶
¶
¶
¶
水鑑海和尚六會錄卷六
<pb:KR6q0440_J_006-0269c>¶

